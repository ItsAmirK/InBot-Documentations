<item code="advanced_wlc_2" author="immmdreza">
    <btntext>ساده ترین پیشرفته</btntext>
    <value>
برای ساختن ساده ترین نوع پیام خوش آمد پیشرفته، می توانیم از شروط ساده ( بر روی اعداد مانند کوچکتر بزرگتر و مساوی ) شروع کنیم.

تصور کنید می خواهید بر اساس تعداد بازی های یک کاربر در ورولف، پیام های متفاوتی را در خوش آمد ارسال کنید. بنابراین اگر کاربر بیشتر از 500 بازی داشت، پیام خوش آمد متفاوت خواهد بود.

ساده ترین نوع شرط بصورت زیر است:
*{شرط: شرط بر قرار است|شرط بر قرار نیست}*

عبارت بالا به سه بخش اصلی تقسیم می شود:
1- شرط: عبارتی منطقی است که قبل از ":" قرار گرفته است.
2- اگر شرط برقرار باشد عبارت بعد از ":" ( و قبل از "|" ) نمایش داده می شود.
3- اگر شرط برقرار نبود، عبارت بعد از "|" نمایش داده می شود.

مثال:
`{2 > 3: 🔨|🌭}`

می توانید حدس بزنید نتیجه عبارت بالا چیست؟ بله 🌭، از آنجا که شرط برقرار نیست ( و دو بزرگتر از سه نیست ) بنابراین عبارت بعد از "|" نمایش داده میشود.

در مثال بالا، شرط ثابت بود و نتیجه آن همواره مشخص است. اما هنگام ورود کاربران جدید، تعداد بازی های آنها متفاوت است و نتیجه شرط تغییر خواهد کرد.

برای دسترسی به تعداد بازی های کاربر می توانید از پارامتر `{Wg}` استفاده کنید. برای چک کردن اینکه تعداد بازی ها بیشتر از 500 هست یا نه، از شرط زیر استفاده می کنیم
`{Wg:cond: >= 500: 🔥|🐭}`

توجه داشته باشید هنگام استفاده از پارامتر ها در شرط، عبارت `":cond:"` بعد از نام پارامتر ضروری است.

بنابراین اگر تعداد بازی ها بیشتر یا مساوی با 500 بود، عبارت 🔥 و در غیر این صورت عبارت 🐭 نمایش داده میشود.

توجه داشته باشید اگر در پیام خوش آمد از `{Wg}` به تنهایی استفاده کنید، تنها تعداد بازی های کاربر نمایش داده میشود. ولی اگر از `{Wg >= 500: 🔥|🐭}`، استفاده شود بر اساس تعداد بازی ها یکی از دو ایموجی 🐭 یا 🔥 نمایش داده می شود.

برای نمایش تعداد بازی ها در کنار ایموجی، می توانید از پارامتر مربوط دوباره استفاده کنید.
`{Wg:cond: >= 500: 🔥|🐭 ({Wg})}`

در این حالت اگر تعداد بازی کمتر از 500 باشد، به همراه ایموجی تعداد بازی نیز نمایش داده می شود.
</value>
</item>